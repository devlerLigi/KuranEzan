Namaz Nasıl Kılınır - Bayanlar
Bayanlar için Sabah namazının 2 rekatlık sünnetinin nasıl kılınacağı anlatılmıştır.
Örneğin Sabah namazının 2 rekatlık sünneti aşağıdaki gibi kılınır.

-Abdest aldıktan sonra, namaz kılınacak yerin ve üzerimizin temiz olmasına dikkat edilirek Kıble'ye karşı dönülür, ayaklar az açık tutulur.

-Niyet edilir (Hangi namaz kılınıyorsa ona niyet edilir). Örneğin: "Niyet ettim Allah rızası için bugünkü sabah namazının sünnetini kılmaya"

-Ellerimiz omuz hizalarına kadar kaldırır, avuç içleri kıble istikametine açılır ve "Allahu Ekber" diyerek tekbir getirilir.

-Tekbir aldıktan hemen sonra iki el beraber göğüs üzerinde tutulur. Parmaklarını açmazlar ve düz olarak sağ eli sol elin üzerine koyarlar.

-Eller bağlandıktan sonra, gözlerimiz secde edilecek yerden ayrılmadan "Sübhaneke" okunur. Sonra "Euzü Besmele" çekilerek "Fatiha Suresi" okunur ve Amin denir. Peşinden bir "Sure" okunur.

-Sure okunduktan sonra "Allahü Ekber" diyerek rükua eğilinir. Ayaklar az açık, baş sırt hizasına gelmeyecek kadar az eğik, dizler ile dirsekler hafif bükük ve gözler ayak uçlarına bakar. El parmak aralarını açmazlar ve dizlerini tutmazlar, sadece ellerini dizin üzerine gelecek şekilde baldıra koyarlar.Rükuda iken üç defa "Sübhane Rabbiye'l-Azim" denir.

-Rükudan doğrulurken "Semi Allahü Limen Hamideh" denir, tam dik durunca ise "Rabbena Lekel Hamd" denir.

-Ayakta kısa bir süre durduktan sonra "Allahü Ekber" diyerek secdeye gidilir. Başımız iki elimiz arasında, alın ve burun yere değecek ve parmaklar kıbleye doğru ve el parmaklarını birleştirir. Dirseklerimiz yere değecek ve vücuda yapışık olacak. Ayakların üstü yere gelmiş şekilde ve her iki ayak sağa yatık şekilde duracak. Secdede iken üç defa "Sübhane Rabbiyel-a'lâ" denir.

-Sonra, "Allahü Ekber" diyerek oturuşa geçilir. Ayaklarımız sağa çıkarılmış şekilde ayaklar üzerine değil yere oturulur. Avuçlar, dizin üzerine konur ve parmaklar serbest bırakılır.

-Kısa bir müddet oturuşta durulduktan sonra tekrar secdeye gidilir. Secdede iken üç defa "Sübhane Rabbiyel-a'lâ" denir ve buradan "Allahü Ekber" diyerek ayağa ikinci rekata kalkmış oluruz.

-İkinci rekat da, birinci rekatta tarif edildiği gibi tamamlanır. Sadece ikinci rekatın başında "Sübhaneke" okunmaz. Ayrıca İkinci secdeden sonra "Allahü Ekber" diyerek ayağa kalkmayıp oturuşa geçilir.. Oturuşta "Ettehıyyatü", "Allahümme Salli", "Allahümme Barik" ve "Rabbena" dualarını okuduktan sonra başımız önce sağa çevrilmiş  ve gözler omuza bakacak şekilde "Esselamü Aleyküm Ve Rahmetullah" diye selam verilir, sonra sola çevrilmiş ve gözler omuza bakacak şekilde "Esselamü Aleyküm Ve Rahmetullah" diye tekrar selam verilerek namaz tamamlanır.

Selamdan sonra "Allâhümme entesselamü ve minkes-selam tebarekte ya zel-celali vel-ikram" der.