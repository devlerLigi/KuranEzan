İbadet; bizi yoktan var eden, bize sayısız nimetler bahşeden Allah (cc)’ı tazim amacıyla yapılan kulluk görevidir.

İbadet; Allah (cc)’a karşı gösterilen saygı ve hürmetin, en yüksek derecesini ifade eder.

İbadet yalnız Allah (cc) için yapılır.

Allah Teâlâ şöyle buyuruyor:

“Ey insanlar, sizi ve sizden öncekileri yaratan Rabbinize ibadet edin ki, O’na karşı gelmekten korunmuş olasınız.”
 (Bakara, 21)

İBADET ETSİNLER DİYE...

İslâm’a göre, insanın yaradılış gayesi sadece Allah’a ibadet etmektir. Cenab-ı Allah şöyle buyuruyor: “Ben cinleri ve insanları ancak bana ibadet etsinler diye yaratttım.”
 (ez-Zariyat, 56)

İbadette sabırlı olmak ve az da olsa devamlı yapmak esastır.

Allah Teâlâ şöyle buyuruyor:

“O, göklerin, yerin ve ikisi arasında bulunanların Rabbidir; öyleyse O’na ibadet et ve bu ibadette sabırlı ol. Hiç O’na benzeyen bir şey bilir misin? İnsan, ‘Ben öldüğümde mi diriltileceğim?’ der. Bir insan kendisi önceden bir şey değilken onu yaratmış olduğumuzu hatırlamaz mı?”
 (Meryem Sûresi, 66-67)

Bir başka âyette; “Doğrusu Rabbinin huzurunda olanlar, O’na ibadet etmekten kibirlenmezler. O’nu tenzih ve tesbih ederler. Ve sadece O’na secde ederler.” (Araf, 206) buyurulur.

AMELLER NİYETLERE GÖRE

Ameller niyetlere göredir. Amellerden beklenen ecir ve sevabın alınabilmesi, ibadetin yapılmasından daha çok, niyetin ihlaslı ve katıksız olmasına bağlıdır. Peygamber Efendimiz (sav) şöyle buyuruyor: “Ameller niyetlere göredir. Her bir kimse için niyet ettiği şey vardır.”

İslâm’da ibadet üç şekilde yapılır:

1) Beden ile yapılan ibadet: Namaz ve oruç gibi.
2) Mal ile yapılan ibadetler: Zekât bu çeşit ibadettir.
3) Hem beden hem de mal ile yapılan ibadetler: Hac ise böyle bir ibadettir.

ALLAH’I TESBİH ET

Allahu Teâlâ buyuruyor ki;

“Ey Muhammed! Onların dediklerine sabret. Güneşin doğmasından ve batmasından önce, Rabbini hamd ile tesbih et. Gece saatlerinde ve gündüzleri de tesbih etki, Rabbinin rızasına eresin. Kendilerini sınamak için, dünya hayatının süsü olarak bol bol geçimlik verdiğimiz kimselere, sakın göz dikme. Rabbinin rızkı daha iyi ve devamlıdır. Ehline namaz kılmalarını emret. Kendin de devamlı ol. Biz senden rızık istemiyoruz, sana rızık veren Biziz. Sonuç Allah’a karşı gelmekten sakınanındır.”
 (Taha, 130-132)